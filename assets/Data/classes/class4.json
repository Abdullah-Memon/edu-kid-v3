[
    {
        "baitTitle": "قُدرتَ وارا (حمد)",
        "baitContent": [
            "سَڀُ ڪَن تُنھنجِي ساراھَ، قُدرتَ وارا!",
            "نِرمَلَ جوتِي نُور نظارا، قُدرتَ وارا!",
            "ڪوٽان ڪوٽَ بَڻايَئہ، ڌَرتيُون،",
            "سَھسِين سِجَ، چَنڊَ، تارا ڪَتيُون،",
            "جِن جو اَنتِ نہ پارا، قُدرتَ وارا!",
            "گُلن اندر سُرھاڻِ ڌَرِين ٿو،",
            "موتِين سان مھراڻُ ڀَرِين ٿو،",
            "ھِيرا لَعلَ ھَزارا، قُدرتَ وارا!",
            "جڏهن وَڻن تي واءُ اچي ٿو،",
            "پَنَ پَنَ مان پَڙلاءُ اچي ٿو.",
            "ڇِم ڇِم جا ڇِمڪارا، قُدرتَ وارا!",
            "چُهِنبَ چَتُن ۽ چِيھَن کولِي،",
            "بُلبُل ڪوئِل، ٻولي ٻولِي،",
            "مورَ نَچن نامِيارا، قُدرتَ وارا!",
            "عَجبُ بڻايَئہ بِجليُون، بادَلَ،",
            "بُوندُون بَرس بَرس ڪَن ٿاڌلَ،",
            "واڄٽَ ڪَن وَسڪارا، قُدرتَ وارا!"
        ],
        "author": "ڪشنچند بيوس",
        "audioPath": "Data/audio_baits/4/01 Qudrat Wara.wav",
        "icon": "🕌"
    },
    {
        "baitTitle": "اَسان جو نَبِيﷺ (نعت)",
        "baitContent": [
            "خُدا جو پِيارو، اسان جو نَبِيؐ،",
            "سدا جِيءَ جِيارو، اسان جو نَبِيؐ .",
            "اَچڻ ساڻ تَنھِن جي ٿيو روشن جَھانُ،",
            "آھي نُورُ سارو اسان جو نَبِيؐ.",
            "ٻُڏا جي گُناھَن ۾، تَنِ لاءِ ٿيو،",
            "ڪَنڌِي ۽ ڪِنارو، اسان جو نَبِيؐ .",
            "غَريبَن اَجهو، اوٽَ ۽ آسِرو،",
            "وڏي شانَ وارو اسان جو نَبِيؐ .",
            "نَبِين ۾ پويُون، نَبِيؐ پاڪِ ٿيو،",
            "سُونھارو، موچارو اسان جو نَبِيؐ."
        ],
        "author": "حڪيم فتح محمد سيوهاڻي",
        "audioPath": "Data/audio_baits/4/02 Asan Jo Nabi SAW.wav",
        "icon": "☪️"
    },
    {
        "baitTitle": "وَطن جي حُبَ (نظم)",
        "baitContent": [
            "وطنَ جِي حُب جي دِل ۾ نہ ٿِي، اِيمانُ ڪھڙو ٿيو؟",
            "عمل ناھي جي انسان ۾، تہ پوءِ انسانُ ڪھڙو ٿيو؟",
            "اڃا تائِين غَرِيبن سان، نہ ڌاري ڪو جَي ھمدردي،",
            "غَرِيبن لَئہ سَندن دِل ۾، ڀَلا اَرمانُ ڪھڙو ٿيو؟",
            "نہ ٿِي تعليمَ جي ڳَڻتي، نہ ٿِي بي روزگارِي گهَٽ،",
            "ترقِيءَ جو اَسان ۾ پوءِ ورِي اِمڪانُ ڪھڙو ٿيو؟",
            "عَجبُ آھي اڃا غَفلتَ جي آھيون نِنڊَ ۾ اَڄ ڀِي،",
            "اسان مان پوءِ سُڌاري جو، تَڏهن خواھان ڪھڙو ٿيو؟",
            "ڪڍُون اھڙا ھُنرَ، جو نِڪري پاڪستانَ جو نالو،",
            "اِئين جي ڪِينَ ڪيوسين، مُلڪَ تي احسانُ ڪھڙو ٿيو؟",
            "وڌايُون جَي نہ پيدائِش، اسِين ھاڻي زَمِينن جِي،",
            "زراعِتَ لَئہ اسان وَٽِ پوءِ، نئون سامانُ ڪھڙو ٿيو؟"
        ],
        "author": "نواز علي 'نياز'",
        "audioPath": "Data/audio_baits/4/03 Watan Ji Hub.wav",
        "icon": "🏛️"
    },
    {
        "baitTitle": "بھارجي مُند (بيت)",
        "baitContent": [
            "موٽِي آئِي مُندَ تي، واھَ واھَ رُتِ بھارَ،",
            "کِليو گُلُ گُلاب جو، کِڙيا کٽڻھارَ،",
            "ڀيرا ڏئِي ڀَونر ڪئِي، گُلن مَٿان گُونجارَ،",
            "سَٻاجَهي سَتارَ، والِيءَ وڏو وَڙُ ڪيو.",
            "آئي رُتِ بَسنتَ جِي، ٽارِيُون سَڀُ ٽِلن،",
            "موتِيو، چَنبيلِي، مُگِرو، کِڙيو سڀ کِلَن،",
            "خَيرو آھِ خُوشِيءَ ۾، ٽانگرَ ٿا ٽِمڪن،",
            "جهُولن ۽ جهمڪن گُلِڙا، گُلستانَ ۾.",
            "آئِي رُتَ بَسنتَ جي، پَکِي لات لَنوَن،",
            "پوپٽَ مٿان گُلن جي، راندِيُون رُونَديُون ڪن،",
            "جَهجهِي مَکِين ميڙِي ، ماکِي مانارن،",
            "جَشن ڪيا جِيتَن، جان آئِي مُندَ بھارَ جي.",
            "آئِي رُتَ بَسنتَ جِي جَهڳمَڳ ۾ جَهنگن،",
            "پَنَ پُراڻا ڪيترا، ڇِڄيو سَڀُ ڇَڻَن،",
            "جي وَڻَ پاري ساڙِيا، سي اڄُ ساھُ کڻن،",
            "جَهليو ٻُورُ وَڻَنِ، ڏِسو ڪمَ ڪَرِيمَ جا.",
            "ڀلي رُتَ بَسنتَ جي، جنھن ۾ سَرھائي،",
            "ڀلو ڌڻي پاڻ آھِ، جو ڪري ڀلائِي،",
            "ڪريان تَنھِن قادِرَ جِي، ڪيڏِي وَڏائِي،",
            "سائِين سَدائي، ڪري مھِرَ مِڙن تي."
        ],
        "author": "ڀيرومل 'غريب'",
        "audioPath": "Data/audio_baits/4/04 Bahar Ji Mund.wav",
        "icon": "🌸"
    },
    {
        "baitTitle": "تندُرستِي (بيت)",
        "baitContent": [
            "آھي تندُرستِي، نَعمَتَ هِڪ عَجِيبِ،",
            "جهڙي شاهُوڪارَ لئِہ، تَھِڙي ڪاڻِ غرِيبُ.",
            "مالَ خَزانا ڪيترا، ڪنھن وَٽِ لَکَ ھُجن،",
            "ھِيرا موتِي اَڻَ مَيا، وٽِس پيا رُلن.",
            "پَر جَي ھُوندو ڪِينَ ڪِي، سَگهو تَنھِن جو تَن،",
            "تہ وڻندو ڪِينَ تَنھِن کي، اُھو سارو ڌَن.",
            "آھي تندُرسِتي، دولتَ سچِي سا،",
            "جِيءُ خُوش جَھان خُوش، اِئين چَون ٿا،",
            "اھڙي امُلهہ شَيءَ جِي، ڳڻتِي جُڳائي،",
            "ڇڏڻُ گُهرجي ڪِينَ ڪِي، تَنھِن کي ڦِٽائي.",
            "گندِيَن عَادَتُن کان، پاسو نِتِ ڪجي،",
            "صفائِيءَ تي ھر طرح، سدا ڌِيان ڏِجي."
        ],
        "author": "محمد صديق 'مسافر'",
        "audioPath": "Data/audio_baits/4/05 Tandursti.wav",
        "icon": "🏥"
    },
    {
        "baitTitle": "مُندائتا مِينھَن (بيت)",
        "baitContent": [
            "سارَنگَ سارَ لَھيجِ، اَلله لَڳِ اُڃيَن جِي،",
            "پاڻِي پُوڄَ پَٽَن تي، اَرِزان اَنُ ڪَريجِ،",
			 "وطن وَسائيجِ، تہ سَنگهارن سُکُ ٿِئي.،",
            "اَڄُ پُڻِ اُتَر پارَ ڏي، ڪَڪَرِيُون ڪارِيُون،",
            "وَسي ٿو وَڏ ڦُڙو، ٽَهڪَنِ ٿِيُون ٽارِيُون،",
            "لَٿنِ لُکَ ‘لطيفُ’ چَئي ڍايُون تاساريُون،",
            "ڀِڄَنديُون ڀَٽارِيُون، وَرِي وَٿاڻين آئِيون.",
            "اَڄُ پُڻِ اُترَ پارَ ڏي، ڪَڪَرَ ڪِيائِين،",
            "مُندائتي مِينھَن جِي، رُتِ نَہ روڪِيائِين،",
            "پَلرُ پَلٽِيائِين، سانگِيَنِ گهَڻا سُکَ ٿِيا."
        ],
        "author": "شاھ عبداللطيف ڀِٽائي",
        "audioPath": "Data/audio_baits/4/06 Sarang Saar Lahej.wav",
        "icon": "🌧️"
    },
    {
        "baitTitle": "ڏيئو (نظم)",
        "baitContent": [
            "ڪَکائن گهرن کي تُون روشن ڪرين ٿو،",
            "غَرِيبن جَي چَونرن کي گُلشن ڪرين ٿو،",
            "لٿي سِجَ عَيان پنھنجو جوڀن ڪرين ٿو،",
            "سَحرَ تائين ھر جا نَشيمن ڪرين ٿو،",
            "مزُورن ۽ ڪُڙمِين سان ھمڪارُ آھين،",
            "فقِيرن جِي مَجلسَ جو سينگارُ آھين.",
            "سڙِي تُون ٻِين کي ڏِئين ٿو سُھائِي،",
            "رَکِيل تو ۾ ڪيڏِي نہ آھي چڱائِي،",
            "پَري کان مُنجهيل جِي ڪرين رھنمائِي،",
            "ڏِيئا تو ۾ آھِي سَراسَر سَچائِي،",
            "سچو دوست، دُشمنَ تي دِلسوز آھِين،",
            "سچائِيءَ سان سَڀَ جو شَب افروز آھِين.",
            "ھوا ساڻُ سِرُ لاٽَ جو ٿو جُهڪائِين،",
            "ٿو نِوڙتَ ڪندي پنھنجِي جِيوت بچائِين،",
            "حياتِيءَ جو مقصد سڄو ٿو ٻُڌائِين،",
            "ٻِين لاءِ پنھنجو ٿو تَنِ مَنِ جَلائِين،",
            "جَلِي جَي ٻين کي سُھائو ڏِين ٿا،",
            "لکين گهور تِن تان، پَتنگا ٿِين ٿا."
        ],
        "author": "ليکراج ڪشنچند عزيز",
        "audioPath": "Data/audio_baits/4/07 Diyo.wav",
        "icon": "🕯️"
    }
]
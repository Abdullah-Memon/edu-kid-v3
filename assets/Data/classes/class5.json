[
    {
        "baitTitle": "جِيڏو تُنهنجو نانءُ (حمد)",
        "baitContent": [
            "صاحِبَ!تُنھِنجِي صاحِبِي عَجَبُ ڏِٺِي سُون،",
            "پَنَ ٻوڙِين پاتالَ ۾، پَھڻَ تارِين تُون،",
            "جِيڪَرَ اَچِين مُون، تَہ ميرِيائِي مانُ لَھان.",
            "جيڪِي مَنجِهہ جَھانَ، سو تارِيءَ تَڳي تُنھِنجي،",
            "لُطِفَ جِي لَطِيفُ چئَي، تو وَٽِ ڪَمِي ڪانَہ،",
            "عَدُلَ ڇُٽان آن نَہ، ڪو ڦيرو ڪِجِ فَضُلَ جو.",
            "جيڏو تُنھِنجو نانءُ، ٻاجَهہ بِہ اوڏِيائي مَڱان،",
            "رِي ٿَنڀِين رِي ٿُوڻِيين، تُون ڇَپَرُ تُون ڇانءَ،",
            "ڪُڄاڙو ڪَھان، توکي مَعلُومُ سَڀَڪا."
        ],
        "author": "شاھ عبداللطيف ڀٽائي",
        "audioPath": "Data/audio_baits/5/01 Jedo Tuhinjo Naaun.wav",
        "icon": "",
        "exercise":[
            {
                "type": "mcqs",
                "question": "صاحِبَ!تُنھِنجِي صاحِبِي عَجَبُ ڏِٺِي سُون،",
                "options": [
                    "پَنَ ٻوڙِين پاتالَ ۾، پَھڻَ تارِين تُون،",
                    "ٻَنيون ٻارا ۽ باغَ سُڌاريون، پنھنجا گهر ۽ گهاٽَ اُجاريون،",
                    "ڪانءُ ڪري ٿو، ڪان ڪان ڪان،"
                ],
                "answer": "پَنَ ٻوڙِين پاتالَ ۾، پَھڻَ تارِين تُون،"
            },
            {
                "type": "fill-blank",
                "question": "جيڪِي مَنجِهہ جَھانَ، سو ________ تُنھِنجي،",
                "answer": "تارِيءَ تَڳي"
            },
            {
                "type": "true-false",
                "question": "لُطِفَ جِي لَطِيفُ چئَي، تو وَٽِ ڪَمِي ڪانَہ،",
                "answer": "True"
            }
        ]
    },
    {
        "baitTitle": "نعت",
        "baitContent": [
            "مُحبتَ جنھن جِي فِطرت ھُئي، صَداقتَ جنھن جِي سِيرتَ ھُئِي،",
            "عِبادت زِندگِي ۽ زِندگِي، جنھن جِي عِبادت ھُئِي.",
            "ڪَڏھن ڪَنھن سان عَداوَت ھُئِي، نہ ڪنھن جي لاءِ نَفرتَ ھُئِي.",
            "مُحمدؐ جِي نَظرَ ۾ ھَر بَشرَ جي لاءِ عِزتَ ھُئِي.",
            "ڪَڪر وانگُر وَسايو مِينھُن، جنھن پنھنجِي مُروتَ جو،",
            "بِنا ڪنھن فرق جي، پنھنجن پراوَن تي عِنايتَ ھُئِي.",
            "نَظرَ ۾، سوچَ ۾، گُفتارَ ۾، ڪِردارَ ۾ جنھن جي،",
            "اَولَ کان تا اَبد قائم، رَھڻ وارِي حَقيقتَ ھُئِي.",
            "اُتي ماحولُ پيدا ٿِيو، مُحبتَ جو، اَخُوتَ جو،",
            "جِتي ويڇا ئي ويڇا ھُئا، جِتي نَفرتَ ئِي نَفرتَ ھُئِي."
        ],
        "author": "عبدالعليم ‘جوش’",
        "audioPath": "Data/audio_baits/5/02 Naat.wav",
        "icon": ""
    },
    {
        "baitTitle": "هَلو سَبز پَرچم اُڏاري هَلو (نظم)",
        "baitContent": [
            "وطنَ جي چَمنَ کي سَنواري هَلو،",
            "سَنواري، سُڌاري، اُجاري هَلو.",
            "سَخا جِي نَظرَ سان نِھاري هَلو،",
            "وَفا جي اَکرَ کي اُچاري هَلو.",
            "سوين سِجَ اُڀَ تي اُڀاري هَلو،",
            "سَڄو ساٿُ ساري سَنڀاري هَلو",
            "ڪَدُورَتَ ۽ ڪِيني کي دل مان ڪَڍِي،",
            "فقط ديسَ جو ڌِيانُ ڌاري هَلو.",
            "جَبلَ، جَهنگَ، دريا لتاڙي لَنگهو،",
            "ڏُکن جي تہ ڏُونگرَ کي ڏاري هَلو.",
            "ڪَچائِي، ڪُپَتِ، ڪُوڙُ ڪوري ڪَڍو،",
            "صَداقتَ ۽ سَچَ جي سَھاري هَلو.",
            "بُلنديءَ جي عَظمتَ جا کوڙِي عَلمَ،",
            "زَماني کي حيرتَ ڏِياري ھَلو.",
            "ڪِنارا اَچي نيٺِ چُمندا قَدمَ.",
            "تَوڪل جي تُرهي کي تاري هَلو.",
            "هَلڻ جو، وَڌڻ جو، بِگلُ ٿو وَڄي،",
            "اُٿو قافِلي، کي اُٿاري هَلو.",
            "اَمانَتَ اوهان کي، ٿي سُونهي “سليم”،",
            "هَلو سَبز پَرچم اُڏاري هَلو."
        ],
        "author": "سليم ڳاڙھوي",
        "audioPath": "Data/audio_baits/5/03 Sabz Parcham.wav",
        "icon": ""
    },
    {
        "baitTitle": "مُنھنجا پِيارا وطنَ (نظم)",
        "baitContent": [
            "مُنھنجا وطنَ پِيارا وطنَ، اَکڙِين سندا تارا وطنَ!",
            "اَي دوستَ دِل وارا وطنَ، هر جاءِ هاڪارا وطنَ!",
            "تُون ئِي جِياپو جان جو، توسان سندُمُ جِيءَ جُون جڙيون!",
            "توسان اَڙيو مَنُ آ سندُمُ، اَي سَرِسُ سُونهارا وطنَ!",
            "مِٺڙا وطنَ تُنھنجي مٿان، سِرُ ساھُ سَڀُ گهوري ڇڏيان!",
            "تُنھنجو نہ مَٽُ ڪو دوست ٻيو، مَحبُوبَ موچارا وطنَ!",
            "سُکيو سَتابو شَلَ رهين، ڪوسو لڳي توکي نہ واءُ،",
            "ماکِي ۽ مِصرِيءِ کان مِٺا، اَي جان کان پِيارا وطنَ!",
            "تُنھنجِي مِٽيءَ ۾ مُشڪ ۽ تُنھنجِي ھَوائُن ۾ ھُڳاءُ،",
            "مَھراڻَ جِي موجَ، ڄَڻ اَمرتَ سندِي ڌارا وطنَ!",
            "مُنھنجا وطنَ، شَلَ ڳوٺَ ۽ شَھرَ تُنھنجا وَسن،",
            "رحمتَ سَندا توتي ڪَڪَر ڪن خُوبُ وَسڪارا وطنَ!",
            "مُنھنجا مُحبت جا ”سليم“ آهن، سَوين توتي سَلام،",
            "مَنٺارَ موچارا وطنَ، او سُونهن سِڪَ وارا وطنَ!"
        ],
        "author": "سليم ڳاڙھوي",
        "audioPath": "Data/audio_baits/5/04 Pyara Watan.wav",
        "icon": ""
    },
    {
        "baitTitle": "نَظارا وطنَ جا (نظم)",
        "baitContent": [
            "هِي سَر سَبز ٻَنيُون ۽ ٻارا وطنَ جا،",
            "وَڻن واهَ جو ٿا، نَظارا وطنَ جا.",
            "اَچو کيتَ کِيڙيُون، اچو سونُ مِيڙيُون،",
            "ڀَلا ڏاندَ آهن، ڀَٽارا وطنَ جا.",
            "ڪَمندُ، ڪڻڪَ، ساريُون، ڪَپھَ، اَنبَ، ڪيلا،",
            "سُٺا فَصل ميوا، موچارا وطنَ جا.",
            "هِي مَزدورَ هارِي، ڪَمِي ڪاسِبي سَڀُ،",
            "جِيَنِ شالَ سانگِي، سَگهارا وطنَ جا.",
            "هِي واڍا، هِي رازا، هِي ڪورِي، هي موچِي،",
            "هي لوهارَ پورهيتَ، پِيارا وطنَ جا.",
            "اسان جو سَھارو وطن ئِي تہ آهي،",
            "اسِين پاڻَ آهِيون، سَھارا وطنَ جا.",
            "صُبحُ جو سويرو، پڙهَڻَ لَئہ وڃُون ٿا،",
            "اسِين ٻارِڙا چَنڊَ، تارا وطنَ جا.",
            "وڏَي مانَ وارو، وڏَي شانَ وارو،",
            "سَدا ڀاڳَ آهن، ڀَلارا وطنَ جا.",
            "مِلي پاڻَ ۾ سَڀُ ننڍا توڙي وڏِڙا،",
            "ڪنداسِين اَي “آصِفَ” سُڌارا وطنَ جا."
        ],
        "author": "احمد خان‘ آصف’",
        "audioPath": "Data/audio_baits/5/05 watan ja nazara.wav",
        "icon": ""
    },
    {
        "baitTitle": "اَچو تہ پنھنجو ڳوٺ سَنوارِيون (نظم)",
        "baitContent": [
            "ٻَنيون ٻارا ۽ باغَ سُڌاريون، پنھنجا گهر ۽ گهاٽَ اُجاريون،",
            "روشن مُستقبل ڏي نِھاريون، اَچو تہ پنھنجو ڳوٺ سُڌاريون.",
            "رستن تي ڇِڻڪارَ ڪنداسُون، پاسَن کان وڻڪارَ ڪنداسُون،",
            "لڳِي وڃن چو طرف بَھاريون، اَچو تہ پنھنجو ڳوٺ سُڌاريون.",
            "عِلم، ھُنر هڪ دولتَ آھي، جنھن کي چورِيءَ جو ڊَپُ ناھي،",
            "نَنڍَن وَڏَن کي عِلم سيکارِيون، اَچو تہ پنھنجو ڳوٺ سُڌاريون.",
            "گَندَ ڪِچري ۾ آ بيماري، آھي صفائي حڪمتَ وارِي،",
            "ڳوٺن مان ڪِچري کي ٻُھاريون، اَچو تہ پنھنجو ڳوٺ سُڌاريون.",
            "مولا مُلڪَ ۾ مالُ وَڌائي، پنھنجو ‘سليمَ’ تي ڀالُ ڀلائي،",
            "ڀَليون ھُجن شَل پنھنجون ڀَٽاريون، اَچو تہ پنھنجو ڳوٺ سُڌاريون."
        ],
        "author": "سليم ھالائي",
        "audioPath": "Data/audio_baits/5/06 Goth Sudharyoon.wav",
        "icon": ""
    },
    {
        "baitTitle": "قَدمُ وَڌائي اڳتي هَلُ (نظم)",
        "baitContent": [
            "سُستِيءَ مان ڇا ھَڙ حاصِل،",
            "قَدمُ وَڌائي اڳتي هَلُ.",
            "چنڊَ تي پُھتو آ اِنسان،",
            "مِحنَتَ جو سَڀُ آھي ڦَلُ.",
            "ڪنھن جو تُون مُحتاجُ نہ ٿي،",
            "ڪنھن جي آڏو جهول نہ جَهل.",
            "هِمتَ وارن جي آڏو،",
            " جُهڪي پَوي ٿو نيٺِ جَبلُ.",
            "سَردِي گَرمِي سِرَ تي سَھي،",
            "گُلَ جَهلي ٿي تڏهين وَلِ.",
            "گُذرِي جيڪو وَقتُ ويو،",
            "ھاڻُ اُنهيءَ تي ھَٿَ نہ مَلُ.",
            "ڏُونگَر پاڻُ ڏرِي پَوندا،",
            "اَگر اِرادو آھِ اَٽل.",
            "عِلم تہ آھي سَچَ جي واٽَ،",
            "واٽَ اِنهيءَ تي ھَلندو ھَلُ.",
            "پھاڙَ پُرزا ٿِي پَوندا،",
            "ٻانھُن ۾ جي آھي ٻَل.",
            "وَقتُ وِڃائِين مُفت متان،",
            "قيمتَ لَهڻي ھرڪو پَلُ."
        ],
        "author": "امداد حُسيني",
        "audioPath": "Data/audio_baits/5/07 Qadam Wadhaye.wav",
        "icon": ""
    },
    {
        "baitTitle": "ھَرڻِي ۽ سندُس ٻَچو (نظم)",
        "baitContent": [
            "چَري پئِي ڪا ھرڻِي چراگاھَ ۾،",
            "۽ سانڍيئين پئِي ٻچِڙو سدا ساھَ ۾.",
            "ٿڌو پاڻي ۽ گاھَ ساوا صَفا،",
            "خُوشِيون ئِي خُوشِيون خوفَ خطرا نہ ها.",
            "اُتي ٻِيون بہ  هرڻِيون ڪي چَرندِيُون ھُيون،",
            "ٻَچن ساڻُ گُهمنديون ۽ ٺَرنديون ھُيون.",
            "اُتي ئِي نَنڍيون ٿِي، وَڏيون ٿِيون ھُيون،",
            "سَنهيُون سُهڻيُون اھڙيون جو وَڻنديون ھُيون.",
            "پَھاڙنَ جون چَئنِي طرف چوٽِيون،",
            "نہ ھو اُلڪو، گهر جنھن مَھلَ موٽِيون.",
            "ٻَچو ماءُ سان خُوش ٿِي کِيڏڻُ لڳو،",
            "وَڏو ٿيو تہ، سوچڻ ۽ سَمجهڻ لڳو.",
            "اَمان، ھِي جَبلَ ايڏا ڇو ٿا ٿِين؟",
            "“ٻَچا ھِي اَسان جو ٿا پَھرو ڏِين!”",
            "ائين نيٺِ ڪنھن جِي نَظرَ ويَن لڳِي،",
            "پَھاڙن ڏي ھَرڻِيءَ جِي اَک وئِي کڄِي!",
            "اُنهيءَ مَھلَ مارِيءَ سِڌي ڪَئِي بَندُوقَ،",
            "پَھاڙن ۾ گُونجِي وئِي هِڪڙي ڪُوڪَ!",
            "ٻَچو زَخمُ کائِي، ۽ ڦَٿڪڻُ لڳو،",
            "“ڪَيمُ ڏوھُ ڪَھڙو!” ھِي سوچڻ لڳو.",
            "ڊِڄِي ھرڻِي ھيڪر پري وئِي ھلِي،",
            "وَرِي موٽِي پنھنجي ٻَچي تي پَئِي!",
            "“اَمان ھِي جَبلُ، جو سَھارو ھُيو،”",
            "“اِنهيءَ ۾ تہ ويٺو ڪو مارو ھُيو!”",
            "ٻُڌي ھيءُ، ھرڻِي صفا وئِي وَڄِي،",
            "رُنِي، تَڙپِي ليڪن وَڃي ڪِيئن ڀَڄِي!",
            "ائين ئِي وَرِي ٻِيو ٿيو هِڪُ ٺَڪاءُ،",
            "ٻَچي تي ٿي قُربان وَئِي نيٺِ ماءُ!"
        ],
        "author": "علي دوست عاجز",
        "audioPath": "Data/audio_baits/5/08 Harni.wav",
        "icon": ""
    },
    {
        "baitTitle": "سُرسارَنگ (بِيتُ)",
        "baitContent": [
            "آگَمَ اِي نَہ اَنگَ، جِھَڙو پَسَڻُ پِرِينءَ جو،",
            "سيڻَنِ ريءَ سَيِّدُ چئَي، رُوحَ نَہ رَچَنِ رَنگَ،",
            "سَھِسين ٿِئا سارَنگَ، جانِي آيو جُوءِ ۾.",
            "مِينھَان ۽ نِينھَان، ٻَئِي اَکَرِ ھَيڪڙَي،",
            "جَي وَسَڻَ جا ويسَ ڪَري، تَہ ڪَڪَرَ ڪَنِ ڪِيھَان،",
            "بادَلُ ٿِي بِيھَان، جَي آگَمَ اَچَڻَ جا ڪَرِين.",
            "آگَمَ ڪِيو اَچَنِ، سَڄَڻَ سانوَڻَ مِينھَن جِيئَن،",
            "پاسي تَنِ وَسَنِ، جي سَڀُ ڄَماندَرَ سِڪِئا."
        ],
        "author": "شاھ عبداللطيف ڀٽائي",
        "audioPath": "Data/audio_baits/5/09 Sur Sarang.wav",
        "icon": ""
    }
]
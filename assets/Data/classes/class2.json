[
    {
        "baitTitle": "سائِينءَ جي ساراھَ (حمد)",
        "baitContent": [
            "ڌَڻِيءَ جا اَسِين گِيتَ ڳايُون سَدا،",
            "اڳِيان تَنھِن جي سِرُ پِڻُ نِمايُون سَدا.",
            "اُپايو جَنھِين آھِ، سارو جَھانُ،",
            "ڪيو آھِ پيدا، زَمِين آسِمانُ.",
            "پَکِي، جِيتَ، ماڻُهو، مِرُون بَي شُمار،",
            "سِجُ ۽ چَنڊَ تارا، ھَزارين ھَزارِ.",
            "ھَوا، باھِ، پاڻِي ضَرُورِي شَيُون،",
            "اُپايُون اَٿَسِ جَي، مِلَنِ بي مُلهيُون.",
            "وَڏائِيءَ سَندَس جا وَڏا ٿِيا بَيانَ،",
            "نہ طاقتَ رَکي ٿِي اَسان جِي زُبانَ.",
            "اَسان کي ڏِئي شالَ، سَگهَہ سو ڌَڻِي،",
            "ڪريُون يادِگِيري، سَندَس تان گَهڻِي."
        ],
        "author": "محمد صديق 'مسافر'",
        "audioPath": "Data/audio_baits/2/01 Dhaneea Ja Aseen Geet.wav",
        "icon": ""
    },
    {
        "baitTitle": "مَدِيني جا سائِين (نعت)",
        "baitContent": [
            "مِڙنِ کان مَٿاھان مَدِيني جا سائِين!",
            "اَسان تي عِنايَتَ ڪَرِين تُون سَدائِين.",
            "زَماني ۾ جِن جو نہ ڪو واھرُو آ،",
            "وَسِيلو تِنين جو فَقَطِ تُون ئِي آھِين.",
            "اَندرَ ۾ اِھا آسَ سانڍِيو وَتان ٿو،",
            "حَياتِيءَ ۾ روضو پِرِين تُُون پَسائِين!",
            "'وفا'، تُنھنجِي رَحمتَ مان مايُوسِ ناھي،",
            "ڪَڏھن مھِرَ جو مِينھُن تَنھِن تي وَسائِين."
        ],
        "author": "'وفا' مولا بخش",
        "audioPath": "Data/audio_baits/2/02 Madine Ja Saeen.wav",
        "icon": ""
    },
    {
        "baitTitle": "گُلاب جو گُل (بيت)",
        "baitContent": [
            "گُلن ۾ گُلابِي مَزيدار گُلُ،",
            "چَنبيلِي ۽ موتِئي جو مَھندار گُلُ.",
            "وڻي واھَ دِل کي گلابِي ٿو رَنگُ،",
            "ٿِيو سُونھَن ساوَڪَ جو سِينگارُ گُلُ.",
            "پَکِي توڙي اِنسانُ سَڀ کي پَسند،",
            "ٿِئي آدمِيَن جي ڳِچيءَ ھار گُلُ.",
            "سندُس بُوءِ سُرھِي ۽ ڏاڍِي سُٺِي،",
            "ڪري عَطُرِ کي ٿو ھِي نِروار گُلُ.",
            "سَڳوري ڌَڻِيءَ جِي ڀَلائِي گَهڻِي،",
            "مَرِيضَن جو بيحَد مددگار گُلُ.",
            "گُلَن جِيئن رَسايو سَڀِن کي سُڳَنڌَ،",
            "تہ ھَرڪو اوھان سان ڪري پِيار گُلُ."
        ],
        "author": "محمد صديق 'مُسافر'",
        "audioPath": "Data/audio_baits/2/03 Gul.wav",
        "icon": ""
    },
    {
        "baitTitle": "ڳايُون چَئِن مُندَن جو راڳِ (بيت)",
        "baitContent": [
            "ٻارو اچِي مِڙو ھِڪ ماڳِ،",
            "ڳايُون چَئِن مُندَن جو راڳِ.",
            "ھِڪڙِي تِن مان آھي بَھارَ،",
            "ھِيءَ مُندَ آھي واھَ جا ٻارَ!",
            "وَڻَ ٽِڻَ ڏِسجَن ٿا سڀ سُهڻا،",
            "باغَ لڳن ٿا مَن کي مُهڻا.",
            "گُل ڦُل باغَن مَنجِهہ ٽِڙَن،",
            "پَکِي بہ مِٺڙيُون ٻولِيُون ڪَن.",
            "وڃَي بَھارِ تہ اچَي اُونھارو،",
            "ڊول انهيءَ جو آھي نِيارو.",
            "گرميُون اُن ۾ ٿِيَن مُدامِ،",
            "پاڻِي پِڻُ چَڙھن ٿا جامِ.",
            "ھِنَ ۾ پَئي ٿي پِڻُ بَرساتِ،",
            "پوکَ جِي سڀَ کي وائِي واتِ.",
            "پوءِ سَرءُ ٿِي اچي ورِي،",
            "ھوا لڳي ٿِي گِهم ڀَرِي.",
            "ھِن رُتَ ۾ ٿا پاڻِي ڇِڄَن،",
            "پَنَ وَڻن مان ڇڻِيو پَون.",
            "دِلِ کي وَڻندڙِ ناھي ھَوا،",
            "ٿِئي تَپَتِ ٿِي جاءِ بجاءِ.",
            "ٿِيو سرءُ جو پُورو وارو،",
            "آيو تَنھِن تان ورِي سِيارو.",
            "ھوا اُتر جِي ڪَري سُوساٽَ،",
            "سِيءَ ۾ ٺَريو پَوَنِ گَهر گهاٽَ.",
            "سِيءَ پَوڻ سان ڪَري پُڄاڻي،",
            "وَڃي ٿو گهَٽجِي ھر ھنڌ پاڻِي.",
            "چَئِن مُندَن ۾ پورو سالِ،",
            "ورِي ٿِئي ٿو ساڳِيو حالِ."
        ],
        "author": "محمد صديق 'مسافر'",
        "audioPath": "Data/audio_baits/2/04 Gayoon Chaen Mundan jo Raag.wav",
        "icon": ""
    },
    {
        "baitTitle": "مُنھِنجِي اَمَڙِ (بِيت)",
        "baitContent": [
            "مُون کي ڪنھن ٿَي کِيرُ پِياريو،",
            "پِيارَ مَنجهان ٿَي گودِ ويھَاريو،",
            "خُوشِ ٿِي ھَر ھَر مُون ڏي نِھاريو",
            "مُنھِنجِي اَمَڙِ.",
            "پَنڌُ ڪَندي جَي ڌِڪو کاڌُم،",
            "ڪنھن کڻِي ٿي ڇاتِيءَ لاتُم،",
            "پِيارَ مَنجهان ٿَي ڀاڪُرِ پاتُم.",
            "مُنھِنجِي اَمَڙِ.",
            "تو ڪئِي مُون سان آھِ ڀَلائِي،",
            "تَنھِن لَئہ ڪَريان شُڪرُ سدائِي،",
            "مُورِ نہ وِسري تُنھِنجِي چڱائِي،",
            "مُنھِنجِي اَمَڙِ.",
            "نِنِڊَ ڦِٽِي مُون جڏھن ٿي پيئِي،",
            "ڪنھن ٿي سُمهاريو لولِي ڏيئِي،",
            "ڇڏي نہ مُون کي ڪيڏھن ويئِي!",
            "مُنھِنجِي اَمَڙِ.",
            "صُبحُ سانجهِيءَ سارَ لڌائِين،",
            "کاڌو پِيتو ڪِيئن ٿي ڏِنائِين،",
            "مُون تي پنھنجو ساھُ ڇڏِيائِين،",
            "مُنھِنجِي اَمَڙِ.",
            "وڌِي جڏھن آءٌ وڏو ٿيندُس،",
            "سُکَ سَوين آءٌ توکي ڏِيندُس،",
            "توتي پنھنجو ساھُ ڇڏِيندُس.",
            "مُنھِنجِي اَمَڙِ."
        ],
        "author": "ڀيرومل 'غريب'",
        "audioPath": "Data/audio_baits/2/05 Muhinji Amar.wav",
        "icon": ""
    },
    {
        "baitTitle": "لاٽُونئَڙو ڦيرايُون (بيت)",
        "baitContent": [
            "آءُ تہ لاٽُونئَڙو ڦيرايُون!",
            "دوستَ گَهڙِي کَنِ دِلِ وِندرايُون!",
            "مُنھنجو لاٽُون سُهڻو سُهڻو،",
            "رَنگا رَنگِي ۽ مَن مُهڻو،",
            "ڪارِيگرَ ڪِيئن آھي ٺاھيو،",
            "واھَ جو رنگَ سان رَنگِ مِلايو،",
            "آءُ  تہ ھِنَ سان رُوحُ رِيجهايُون،",
            "آءُ تہ لاٽُونئَڙو ڦيرايُون!",
            "آيُس پَٽَ جي ڏورِ وَٽائي،",
            "ڳاڙھَا ڦُندَڻ اُن ۾ لائي،",
            "ويڙھي زورَ سان پَٽَ تي ھڻندُس،",
            "نِوڙِي جَهٽ پَٽِ ھَٿَ تي کڻندُس،",
            "ڪڍَندو ھَٿَ تي ھُو ڪِتڪايُون،",
            "آءُ تہ لاٽُونئَڙو ڦيرايون.",
            "ھَٿَ تي کَڻندُس ھيٺِ نہ ڊَھندو،",
            "ڦِرَندو ڦِرَندو ساندَھِ رَھندو،",
            "ٿَڪجِي پَوندو گوھِيُون ھَڻندو،",
            "پوءِ گَهِڙيءَ کَنِ ساھُ بہ کَڻندو،",
            "بِيھَڻ جُون وارِيندو وايُون،",
            "آءُ تہ لاٽُونئَڙو ڦيرايُون!",
            "تُون بہ کڻِي اَچِ لاٽُون ڏورِ،",
            "پوءِ پُڄايُون ڪَنھن جو زورِ،",
            "لاٽُون آھي سُهڻو منھنجو،",
            "ناھي ھِنَ کان بھتر ڪَنھن جو،",
            "ڇو نہ ڀلا پوءِ شَرط پُڄايُون،",
            "آءُ تہ لاٽُونئَڙو ڦيرايون!"
        ],
        "author": "الطاف عباسي",
        "audioPath": "Data/audio_baits/2/06 Latoonaro (Niwaree).wav",
        "icon": ""
    },
    {
        "baitTitle": "پِيارو پِيارو پاڪستان (بيت)",
        "baitContent": [
            "سائي اُوچي جَهنڊي وارو،",
            "چَمڪي جنھن ۾ چنڊِ ۽ تارو،",
            "جانِ کان پِيارو، پِيارا ٻارو!",
            "پِيارو پِيارو پاڪستان.",
            "مُلڪن ۾ آ مانُ اُنهيءَ جو،",
            "سَڀَ کان اُوچو شانُ اُنهيءَ جو،",
            "ساري جَڳَ کان نِيارو نِيارو،",
            "پِيارو پِيارو پاڪستان.",
            "مزُور اُن جا محنت وارا،",
            "ھارِي اُن جا ھِمت وارا،",
            "ساوَڪَ وارو سُهڻو سارو،",
            "پِيارو پِيارو پاڪستان."
        ],
        "author": "'ساز' مُلاڪاتياري",
        "audioPath": "Data/audio_baits/2/07 Pyaro Pakistan.wav",
        "icon": ""
    },
    {
        "baitTitle": "ڀَڃُ پِرولِي (بيت)",
        "baitContent": [
            "ھيڏِڙو ھيڏِڙو پاڻُ،",
            "جنھن کي سو سُين ساڻُ!",
            "جيڪو آھي سُڄاڻُ،",
            "سو ڀَڃَي پِرولِي ھاڻُ.",
            "اُسَ ۾ آءٌ اچان ٿو،",
            "ڇانءُ ۾ آءٌ ڀَڄان ٿو،",
            "ادِڙِي ادِڙَا! توکان،",
            "پنھنجو نانءُ پُڇان ٿو!",
            "ويرِي آھي اوندھ جو،",
            "راتِ سڄِي ھُو جاڳي ٿو،",
            "سارو ڏينھِن سُتو پيو آھي،",
            "اوھِين ٻُڌايو ڇا ھي سو؟",
            "ڪَچِي کاڄي، رَڌَل کاڄي،",
            "اَڇِي ڪُڪڙ، سائو پُڇُ،",
            "سانڌاڻو بہ ٺھي اُن جو،",
            "پِيارا ٻالَڪَ! ھاڻُ تہ ڪُڇُ!"
        ],
        "author": "",
        "audioPath": "Data/audio_baits/2/08 Bhanj Piroli.wav",
        "icon": ""
    },
    {
        "baitTitle": "دُعا",
        "baitContent": [
            "اسان کي تُون سائِين، سَدائِين خُدايا!",
            "ڪَرم سان اُپائِين، نِپائين خُدايا!",
            "جِيارِين تُون مارِين تُون، آھِين تُون مالِڪ،",
            "تُون ئِي رِزق سڀ کي، رَسائِين خُدايا!",
            "نہ مَٽَ تُنھنجو مولا، تُون بي مِثل آھِين،",
            "اسِين تُنھنجا ٻانِها، تُون سائِين خُدايا!",
            "ڏِسِين ٿو پَسِين ٿو، تُون ھَر جاءِ اسان کي،",
            "تُون شَلَ واٽَ پنھنجي، پَسائِين خُدايا!",
            "ڪريُون عِلم حاصِل، چَڱُو ڪَر اسان کي،",
            "جوانِيءَ کان پيرِيءَ تائِين خُدايا!",
            "ڪريُِون تُنھنجي دَرَ تي ٿا، ھِي عرضُ سائِين،",
            "ڪَڪرُ شَلَ ڪَرمَ جو، وَسائِين خُدايا!"
        ],
        "author": "مرزا قليچ بيگ",
        "audioPath": "Data/audio_baits/2/09 Khudaya.wav",
        "icon": ""
    }
]
